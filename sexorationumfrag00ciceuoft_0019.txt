. ae. ὃ

xiii

distinguitur. Tum Oratio pro Scauro elegan-
tissimis scholiis stipatur, quorum alia litteris
quadratis vetustissimis etsi minutioribus ex-
arata sunt, alia rudioribus quidem, sed eadem
tannen antiqua, atque ab eodem, ut plane vide-
tur, auctore profecta. Scriptorem horum scho-
liorum Asconium Paedianum fuisse suspicor.
Nam et stylus, et naturalis quidam color, et
totum genus scribendi id indicare videntur. Por-
ro qui iampridem extat Asconii Commentarius
in Orationem pro Scuwo, non plane integer
esse potest, quum ipsa Oratio paene tota ante
nostran] editionem desideraretur.

Et Codex quidem in praesenti est formae quae
dicitur in 8⁰. quia monachus Sedulii scriptor
folia complicuit: quibus iterum explicitis, ad
antiquam formam in 4⁰. liber redit. Iam ex
his foliis ita restitutis sex habent partem Ora-
tionis pro Scauro cum scholiis, tria et dimidium
pro Tullio, unum pro Flacco. Unum etiam
particulam exhibet Orationis Tullianae pro
Coelio, quae quum tota sit edita, nihil nobis re-
liquum fuit, nisi ut varias aliquot lectiones ex
tam antiqua membrana proferremus. Iam quo
definite saeculo prima Ciceronis scriptura in
Codice fuerit exarata, quis indubia coniectura
pronunciet? Ipsa recentior Sedulii scriptura
miram sapit antiquitatem: et tamen inter se
quantum liae differunt! Nos utriusque specimen
coniunctim exhibebimus, ex quo siquis iudicet

