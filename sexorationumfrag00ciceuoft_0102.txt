xlii PRAEVIA OPERI

de Asconii edito textu sic loquitur: “Asco—
“nius Pedianus, qui tametsi sub Augusto
“ Caesare fi01·uit,¹’bonaque multa atque ele-
“ gantia scripsit, sicuti ex libello, sive potius
“ fragmento, quod ante hos annos repertum
“ est, colligi potest, multa fluit ac scatet bar-
“ barie: quam tamen barbariem non ab illo
“ certe, qui bono etiam tunc tempore eruditus
“ est, provenire puto3 sed potius ab aliquo
“ insulso atque ineleganti grammitico, qui in-
“ terpretis vice functus, inepta multa conseruit,
“ quae postea una cum bonis Auctoris verbis
“ descripta sunt.’' Nos satis contendimus in
hac Dissertatione, Interpretem nostrum videri
Asconium. Quod nos vere dixisse, illud etiam
indicio sit, quod utrumque scriptum aliquot
alienis forte vocabulis interpolatum est. Quae
macula, siqua revera est, certe minima in Inter-
prete nostro inhaeret, in quo tam mendose ce-
teroqui olim descripto adeo paucas voces huius-
modi notare potuimus. Et COMPEcTo quidem,

ut diximus, apud ipsum legitur Ciceronem.

ὓ Melius· Hadrianus dixisset sub Claudio: quamvis et Augusti
aetatem vldlt Asconius.

