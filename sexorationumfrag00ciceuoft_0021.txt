XV

infamia perfundit! Scaurianam causam con-
cursu totius civitatis romanae defensam narrat
Auctor Dialogi de Caussis cormptoe eloquentiae?
Oratio pro Tullio cum‘ perutilem habet doctri-
nam iuris romani, tum oratoriae atque eviden-
tissimae narrationis exemplar est. Denique
quum edita Oratio pro Flacco inter praestantes
merito habeatur, non parum decoris nos eidem
adiungimus, qui eius hiatum incommodissimum
tollimus.

Atque ego quidem in his exscribendis Frag
mentis gravem prorsus laborem exantlavi, dum
evanidas litteras et posteriore scriptura obru-
tas fessis oculis consectarer, dum dispersas et
mirum in modum perturbatas atque inversas
pagellas ad iustum locum revocarem, dum
denique non paucos etiam, quibus Codex la-
borat, errores probabili coniectura sanarem.
Sed nulla esse potuit asperitas tanta, quae
meam extingueret Tulliani thesauri detegendi
cupiditatem. Immo laborem omnem atque
molestiam fructus dulcissimus abunde com-
pensat. Vos modo, candidi Lectores, exigui
mei ingenii conatum boni consulite, et novis
Tullii copiis ad vestra studia feliciter utimini.

⁸ Cap. xxx1x.

