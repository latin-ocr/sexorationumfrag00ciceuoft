. DE CICERONIS FRAGMENTORUM

NUPERA IN VEN TION E

DISSERTATIO.

-————-—

LATINAE eloquentiae principem Ciceronem vel
eo maxime nomine mirari soleo, quod quum in
occupatissimo ambitionis cursu atque in cunctis
paene reipublicae muneribus ab ineunte aetate
versatus sit, tantum nihilominus otii tot scri-
bendis operibus suppeditare potuerit. ⁷ Quid
enim est in omni varietate bonarum artium at-

, que litterarum, quod ille caelesti fretus ingenii

vi, mirabilique elocutionis ornata, cum sua
laude immortali non attigerit? Philosophiam,
quum ea nullis prope scriptis illustrata
apud latinos iaceret, primus Cicero erexit, et
plurimis editis voluminibus felicissime exco-
luit: in quo videlicet picto et expolito scri-
bendi genere cum doctrinae praestantiam ac
sanitatem, tum omnes verborum, omnes senten-
tiarum inligavit lepores. Iam et politicam rem
et historicam et poeticam sapienter elegan-

