MONITL‘M. 5

vero teste producto, credo te ex acclamatione Clodii
advocatorum audisse, quae consurrectio iudicum facta
sit, ut me circumsteterint, ut aperte iugula sua pro meo
capite P. Clodio ostentarint. Quae mihi res multo
honorificentior visa est, quam aut illa, cum iurare tui
cives Xenocratem testimonium dicentem prohibue-
runt3 aut cum tabulas Metelli Numidici, cum hae,
ut mos est, circumferrentur, nostri iudices aspicere
noluerunt. multo haec, inquam, nostra res maior. ita-
que iudicum vocibus, cum ego sic ab his, ut salus pa·
triae, defenderer, fractus reus, et una patroni omnes
conciderunt. ad me autem eadem frequentia postridie
convenit, quacum abiens consulatu sum domum re·
ductus. clamare praeclari Ariopagitae, se non esse
venturos, nisi praesidio constituto. refertur ad consi-
lium: una sola sententia praesidium non desideravit.
defertur res ad senatum: gravissime, ornatissimeque
decernitur. laudantur iudices. datur negocium ma-
gistratibus. responsurum hominem nemo arbitraba-
tur, ’Έσπετε νῦν μοι μὲσαι, ὅππως δὴ πρῶτον πῦρ ἔμπεσε.
nosti Caluum, ex Nanneianis, illum laudatorem
meum, de cuius oratione erga me honorifica ad te
scripseram. biduo per unum servum, et eum ex ludo
gladiatorie, confecit totum negocium: accersivit ad
se, promisit, intercessit, dedit. iam vero (o dii boni!
rem perditam!) etiam noctes certarum mulierum,
atque adolescentulorum nobilium introductiones non-
nullis iudicibus pro mercedes cumulo fuerunt. ita,
summo discessu bonorum, pleno foro servorum, xxv,
iudices ita fortes tamen fuerunt, ut, summo proposito
pericuIO, vel perire maluerint, quam perdere omnia.
xxxl. fuerunt, quos fames magis, quam sama, commo-
verit. quorum Catulus cum vidisset quendam, Quid

